# Austria Great Destinations page

## Grüner See

### **Grüner See – Mikor érdemes a Grüner See-hez látogatni?**

A smaragdzöld Grüner See népszerű úti cél a túrázók körében, mivel viszonylag közel, 380 km távolságra helyezkedik el Budapesttől.

Azonban nem mindegy, hogy a gyönyörű erdővel és hegyekkel körülvett tavat mikor, melyik évszakban látogatjuk meg.  A Grüner See különlegessége, hogy tiszta **vizét a környező hegyoldal hóolvadásából nyeri, ezért** időjárástól és évszakoktól függően teljesen más arcát mutatja a látogatóknak.

**Tavasszal, amikor megtelik a tó, padok és hidak tűnnek el a víz alatt, télen pedig kiszárad**, így a fenekén sétálva gyönyörködhetünk a lélegzetelállító hegyi panorámában. 

**Májusban és júniusban akár tíz méter is lehet a vízmélység**, ezért különösen érdemes ilyenkor is felkeresni a tavat. Ezután a vízszint őszig folyamatosan csökken, télen pedig akár teljesen ki is száradhat a tó. Amint a hó elolvad, a Grüner See ismét megtelik a környező hegyek kristálytiszta vizével.

#### **Tippek:**

**Kevés turista:** ősz, tél

**Magas vízszint:** tavasz vége, nyár eleje

**Túrázás:** tavasz, ősz

![Grüner See](/gz-1.jpeg)

#

---

## Zotter Csokoládégyár

Josef Zotter grazi cukrászmester számára a 90-es években az ismert csokoládé kreációk túl egyszerűek és unalmasak voltak. Így cukrászdája zárása után addig kísérletezett még valami igazán újat nem gyártott. Kézzel merített csokoládéval és addig ki nem próbált ízkombinációkkal kísérletezett. 

A tökmagos marcipánt a kenderes mokka követte és nem sokkal ezután egy önálló csokoládégyár, amellyel a csokoládékutató és ízművész Josef Zotter időközben az élvezet valóságos birodalmát alkotta meg. Mert Zotter kreációiban az inspiráció és a kísérletező kedv mellett magas elvárások is rejlenek: a bio és fair trade elvét éppúgy kompromisszumok nélkül betartja, mint az Európa szerte egyedülálló „bean-to-bar” filozófiát, vagyis, hogy a csokoládégyárban közvetlenül a kakaóbabból gyártják a csokit!

![zotter\_1](/zotter_1.jpg)

A **látogatóközpont** is olyan, amilyennek Zotter urat elképzeljük: **színes, sokoldalú, izgalmas, és lépten-nyomon hihetetlen megoldásokat tartogat,** amire legmerészebb álmaiban sem gondolna egy átlagos csokirajongó. Az üzem mellé ugyanis egy nagyon profi látogatóközpontot is építettek, ami a magunkfajta Gombóc Artúrok számára tényleg maga a Kánaán.

![zotter\_2.jpeg](/zotter_2.jpeg)

---

## Pyramidenkogel

A világ legmagasabb fából épült kilátótornya a Wörthi-tó déli partján húzódó hegyek legmagasabb pontján, a Pyramidenkogel-en áll. A 100 méter magas, extravagáns, csavart formájú torony teraszáról Karintia sokak szerint legcsodásabb kilátása tárul elénk. A toronyba lifttel mehetünk fel, de akár Európa legmagasabb fedett csúszdáján is lecsúszhatunk.

A csavarodott, imbolygónak tűnő spirális toronyba üveg **panorámalifttel** jutunk fel a különböző magasságokban lévő kilátóteraszokra. A 360 fokos **körpanoráma** lélegzetelállítóan pazar, lábunk alatt tekergőzik a hosszúkás alakú, már-már mediterránnak ható, türkizkék vizű **Wörther See**, délre a **Keutschacher See** és a horizontot lezáró **Karavankák** fenséges hegylánca.

Akár regionális ételeket, akár csak egy jó kávét és süteményt, vagy egy frissítő fagylaltot szeretne megkóstolni – ennek csodálatos módja a [GenussWirt am Pyramidenkogel](https://www.genusswirt-pyramidenkogel.at/) vendége .

Franz Mlakar és csapata természetesen karintiai finomságokat kínál, de osztrák és nemzetközi ételeket is, elsősorban helyi alapanyagokból készítve. Az étlapon az évszaknak megfelelő szezonális ételek is szerepelnek, mint például a vad vagy a régió friss spárga.

Szép időben a vendégek a teraszon nem csak az ételeket, hanem a csodálatos kilátást is élvezhetik. És mi több: a kilátón jó 70 méterrel feljebb található „Skybox” bulikra, ünnepségekre, fogadásokra is bérelhető, a GenussWirt konyhájának étkeztetésével.

Közvetlenül a kilátó, így a GenussWirt mellett található egy játszótér, ahol a fiatal látogatók igazán kiengedhetik a gőzt.

![pyramiden\_1.jpg](/pyramiden_1.jpg)
